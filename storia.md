### Storia

#### Genesi

In principio il creatore fa nascere varie divinità, ognuna con il proprio dominio, con il compito di vegliare all'unisono su ogni cosa. Purtroppo con il passare del tempo le neonate divinità divengono sempre più violente le une contro le altre, a tal punto che il creatore è costretto a separarle dando ad ognuna un proprio regno da amministrare. Ogni regno è un mondo a sé che come un'isola fa però parte di un arcipelago più grande e connesso: il mare che collega queste isole è il regno fra i regni,  contenitore degli altri, che permette ad ogni divinità di esercitare il proprio dominio su tutti i regni. La soluzione porta così ad una tregua di fronte alla quale forze opposte o complementari come la vita e la morte non cercano di eliminarsi l'un l'altra. Il creatore decide allora di riposare finché non sarà nuovamente necessario il suo intervento.

Un dio in grado solamente di distorcere e consumare, ma incapace di creare davvero, al culmine dell'insoddisfazione e dell'invidia decide ad un certo punto di rompere questa pace e di eliminare i propri fratelli, per appropriarsi di tutto quanto creato da loro. Il dio rancoroso marcia allora sugli altri regni uno ad uno, con un esercito di tutte le mostruosità del proprio. Lo stesso dio, al culmine della guerra con il regno del giocatore, riesce ad eliminare la divinità locale e a gettarla sul fondo di un abisso da lui creato appositamente. Il mondo ormai sotto la dominazione mostruosa diventa teatro di innumerevoli disastri naturali come terremoti o eruzioni vulcaniche, e alcuni luoghi cominciano anche a mutare periodicamente, assumendo conformazioni labirintiche. Quando il dio rancoroso decide infine di lasciare il regno e partire nuovamente alla conquista, tutti i disastri fortunatamente cessano: tranne i labirinti.

#### Tempi antichi

Ere dopo la guerra fra dei, un gruppo nomade alla ricerca di labirinti da esplorare sta attraversando una catena montuosa nota per essere incredibilmente difficile da scalare, e quindi potenzialmente ancora colma di ricchezze. Nonostante questa impresa sia una delle più ardue, il gruppo raggiunge comunque la cima del monte più alto di tutta la regione. Con la sorpresa di tutti, davanti a loro la montagna ospita al proprio centro un cratere profondo chilometri e chilometri. L'abisso è evidentemente uno dei labirinti che stavano cercando, i membri quindi cominciano la discesa al suo interno guidati dal loro capo (**slondarius**).

Dopo aver affrontato il labirinto più inospitale in cui avessero mai messo piede, gli esploratori raggiungono il punto più basso, dove si estende un lago composto da un liquido dal colore dell'oro e dalla viscosità dell'acqua, sul cui bordo si raccolgono delle formazioni cristalline: nulla di simile era mai visto prima. Affaticati gli esploratori decidono di accamparsi temporaneamente per poi tornare in superficie assieme ad alcuni cristalli, probabilmente possono essere venduti in quanto materiali rarissimi. Lungo il tragitto di ritorno all'interno del labirinto, uno degli esploratori viene colpito in testa da alcuni massi che stavano franando dal soffitto, un colpo mortale: ma in quell'esatto momento uno dei cristalli che portava con sé si frantuma e i massi sebbene riescano a colpirlo, non lo feriscono nemmeno. Il cristallo gli aveva appena salvato la vita.

Grazie a questa scoperta il gruppo nomade dopo numerosi affari, campagne e guerre, diviene potente: al punto tale da formare un vero e proprio impero. L'ormai imperatore è solito visitare l'abisso in solitudine, ma durante una di queste discese dei mostri lo accerchiano e lo ricattano: vogliono che l'impero consegni loro degli infanti periodicamente, con la minaccia di uscire allo scoperto e mettere a ferro e fuoco l'impero se questa condizione non viene rispettata. L'imperatore impotente è costretto a collaborare.

#### Tempi correnti

Prima dell'arrivo del giocatore alla capitale imperiale, alcuni cittadini avvistano dei mostri per la prima volta nella storia: mentre le voci degli avvistamenti sempre più frequenti viaggiano per l'impero, i popolani terrorizzati cominciano a pretendere protezione e risposte, ma i vertici politici sorprendentemente non mostrano più alcun segno di vita. La tensione all'interno del territorio imperiale cresce sempre più, fino a ché nei centri più grossi si riversano fiumi di persone a protestare contro le istituzioni svanite nel nulla. Dopo qualche settimana di proteste però, il bestiame, i raccolti e persino la popolazione cominciano a contrarre malattie e cadere come mosche. I centri che fino a qualche giorno prima ospitavano enormi proteste, ora ospitano solo il silenzio dei pochi incolumi. Gli unici luoghi apparentemente sicuri sono i centri abitati più piccoli e isolati.

In questo stesso momento, le porte della capitale vengono sigillate: nulla può entrare come nulla può uscire. Pochi giorni dopo, il giocatore si presenta davanti ad uno dei cancelli come parte del tutorial iniziale.

#### Contesto

Sbagliando si impara. Errare è umano, perseverare è diabolico. Chi è causa del proprio male, pianga sé stesso.

Note:

1. L'imperatore (di ???) non si palesa **mai**;

2. Nessun dio, oltre al dio rancoroso, si è mai mostrato alle razze mortali;

3. Date le enormi conquiste dell'impero le varie province sono piene di razze e religioni diverse tra le quali spesso non scorre buon sangue. Questo significa anche che ci sono ambientazioni distinte come le foreste degli elfi e le miniere dei nani;

4. Durante tutta la trama, una "peste" colpisce l'impero;

5. Dato che il background e le intenzioni del giocatore non sono determinate dal gioco, la storia non richiede alcun percorso specifico, ogni sfida e lato della trama è "opzionale" e come il personaggio reagisce a tutto ciò è in mano al giocatore.
