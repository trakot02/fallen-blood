### Mitologia

#### Genesi

Dio in principio crea i titani con il compito di vegliare su tutto il creato. Inizialmente i titani coesistono in modo pacifico, ma molto rapidamente divengono aggressivi e talvolta violenti gli uni contro gli altri. Allora Dio crea un mondo per ogni titano, in modo che possano adempiere al loro compito e non cerchino il conflitto. La soluzione porta così una temporanea pace, fino a che dopo molte ere uno dei titani invidioso dei propri fratelli, incapace di creare: decide di eliminare loro e tutto quello che contengono i loro mondi.

Il titano dopo aver preso questa decisione parte con un esercito di tutte le mostruosità da lui create, muovendo guerra al suo primo obiettivo. Gli invasori riescono ad umiliare e uccidere il titano assediato concludendo una guerra violenta e inarrestabile, al termine della quale decidono di insediarsi temporaneamente nel nuovo mondo per prepararsi alla prossima guerra. La carcassa del titano caduto, ancora trafitto dalla lancia che gli ha inferto il colpo mortale, viene invece lasciata sul fondo di una grotta a sgorgare sangue dorato.

Il mondo ormai sotto quest'influenza demoniaca diventa teatro di innumerevoli disastri naturali, e le poche forme di vita rimaste devono imparare a convivere con i mostri, la cui presenza cala solamente quando il titano conquistatore riparte per una nuova guerra in un altro mondo.
